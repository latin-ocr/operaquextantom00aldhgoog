nr uuonacrn arosrocrs nnorcarrs. lar

Donec supremis scintillent saecla favillis,

Et mundi moles, montes collesque liquescant,

Atque creaturae cerarum fluxus ad instar

Machina succumbat flamma crepitante per orbem. “

ΧΙΙΙ.

Supremus numerum concludat Tbaddeus almum,
Cui cognomen erat praeclarum Libbeus olim,
Quem duxisse ferunt Christi cum grammate schedam
Abagaro, quondam qui regni sceptra regebat,
Postquam Tartareum damnavit morte tyrannum,
Et tetris Erebi gaudens emersit ab antris,

Exin sidereum Christus conscendit Olympum.
Dicitur bic etiam vulgato nomina J udas,

Cujus praesenti laudes celebrantur in aula:

Qui nobis binum facundo famine byblum

Edidit, antiquas promulgans ore loquelas,

Quas Enoch prisco descripsit tempore vates

Ante rapax mundum quam pontus plecteret undis,
Dicens, Ecce venit Dominus curu millibus almis
Ponere judicium cunctis babitantibus orbem,
Quos nubes appellat aquas stillante carentes,
Frigida quas rapidis dispergunt flamina ventis,
Necnon arboribus sterili de stipite natis
Comparat, Auctumni quae fructum tempore perdunt.
Sic quoque spumiferis undarum fluctibus aequat
Errabunda vocaus caelorum sidera sontes,

Qui servata restat tenebrosis poena procellis.
Nempe seras gentes et ponti barbara regua

Judas ad Dominum doctrinis flexerat almis,
Cujus in Armenia sopitum morte cadaver,
Exsurrecturum fatali fine quiescit,

Sed tamen aethereas lustravit spiritus arces.

 

