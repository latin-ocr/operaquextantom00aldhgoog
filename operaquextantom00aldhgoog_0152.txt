lat

meua DE ARlS BBATAE MARIAE

v111.

Necnon J acobus, Christi matertera cretus,

Et consobrini felici nominc fretus,

Hanc aedem Domini desummo servat Olympo,
Quem plebs J udaea saero bacchante tumultu
Pulsum de pinna fullonis suste necavit,

Quod Christum populis scandens fastigia templi
concionaretur crebro sermone sacerdos.

ln cujus genibus pellis callosa refertur,

Dum crebris vicibus oraret voce Tonantem,
Poplitibus flexis tundens pavimenta sacelli,
Lanea villosi sprevit velamina pepli,

Linea brumosis sumens mantilia flabris.

Sic quoque flagrantem contemnens corpore nardum
Thermarum penitus neglexit pectore pompam.
Non cirrhos capitis ferrata forcipe demsit,

Nec culter malas vestis lanugine rasit:

Cujus virtutum tanta praeconia constant,

Ut vindicta necis, quam dira morte luebat,
Interitus fieret Solymae populique ruina,

Dum Titus Caesar densa comitante caterva
Cum genitore simul Romanis arcibus orto.
Urbem ferriferis vallaret millibus amplam,

Donec dira fames consumsit strage catervas
Moenibus obstructas et muri carcerc septas,
Tempore quo tenerum mactavit foemina natum,
Insuper assandum verubus transfixit acutis,
Quem coctum laribus crudelis mater edebat
Humanae penitus uaturae jura resolvens,
Horresco reserens effebi funus acerbum.

Sic vindicta crucis mulctavit clade nefandos.
Sic quoquc J acobi mulctavit passio sontes.
Undecies centena simul cecidisse leguntur
Millia per miseram moribundis civibus urbem.
Insuper et centum tenduntur millia passim,

 

