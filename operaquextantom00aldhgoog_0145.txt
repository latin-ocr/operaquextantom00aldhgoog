nn ausuros nuruum, nro. , 117

Unusquisque novum comat cum voce sacellum,
Et lector lectrixve volumina sacra resolvat.
Istam nempe diem, qua templi festa coruscant,
Nativitate sua sacravit virgo Maria,

Quam jugiter renovant Augusti tempora mensis
Dividitur medio dum torrens sextilis orbe,

Qui nobis iterum restaurat gaudia mentis,

Dum vicibus redeunt solennia festa Mariae,

Et veneranda piis flagrant altaria donis.

Haec domus interius resplendet luce serena,
Quam sol per vitreas illustrat forte fenestras,
Limpida quadrato diffundens lumina templo.
Plurima basilicae sunt ornamenta recentis,
Aurea contortis flavescuut pallia filis,

Quae sunt altaris sacri velamina pulcra.

Aureus atquc calix gemmis fulgescit opertus,
Ut caelum rutilat stellis ardentibus aptum,

Sic lata argento constat fabricata patena,

Qua divina geruntuost1Î‡ae medicamina vitae,
Corpore nam Christi sacroque cruore nutrimur.
Hic crucis ex aruo splendescit lamina fulvo,
Argentique simul gemmis ornata metalla.

Hic quoque thuribulum capitellis undique cinctum,
Pendet de summo, fumosa foramina pandens.
De quibus ambrosiam spirabunt thura Sabaea
Quando sacerdotes missas offerre jubentur.
Nunc clara ingenito dicatur gloria patri,

Nec minus et genito promatur gloria nato,
Spiritus atque sacer consorti laude fruatur.

 

